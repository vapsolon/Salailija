# Viikkoraportti 6

### Tekemiset
Käyttöliittymään on ilmestynyt uusi sivu ja **frekvenssianalyysi** on toteutettu. Analyysin data on tällä hetkellä aika turhaa ja käytössä ainoastaan esittelymielessä, mutta jonkinlainen automaattinen analyysi datan pohjalta on vielä viimeisen viikon aikana mahdollista toteuttaa.

Myös suorituskykytestaamista on toteutettu salaamisluokille. Tätä voisi ehkä laajentaa kattamaan myös tukiluokat kuten **Quicksort** ja **ResultBuilder** ja siistiminenkään ei haittaisi, mutta toiminnallisuus löytyy ainakin.

### Edistyminen
**Frekvenssianalyysi** oli viikon suurin edistyminen, sekä itse analyysin että tulosten järjestämisen osalta. Toiminnallisuus toi mukanaan useita uusia apuluokkia ja projektin koko kasvoi jälleen mukavasti. Viimeisellä viikolla joitain luokkia voisi siistiä tai jopa yhdistellä, mutta tästä enemmän myöhemmin. Vertaisarvioon tuli jälleen laitettua myös reilu määrä aikaa.

Aikaa ohjelmistopuolella käytettiin kokonaisuudessaan noin 12 tuntia.

### Oppimiset
Ei oikeastaan mitään, kaikki alkaa tässä vaiheessa olla tuttua eikä suuria yllätyksiä tule vastaan edes uutta toiminnallisuutta toteutettaessa. Vertaisarvio oli kiinnostava ja melko tuntemattomasta aiheesta joten jos jotain tuli opittua niin kunnia vertaisarvioitavalle projektille.

### Epäselvät
Tälläkään viikolla ei mitään.

### Seuraavaksi
Projekti esittelykuntoon. Mielestäni ohjelma suorittaa hyvin ja kaikki toiminnallisuudet ovat kunnossa joten tämä osa saattaa olla enemmän koodipohjan siistimistä ja dokumentaation viimeistelemistä. Ohjelman testaaminen jollain muulla laitteella kuin omalla pöytäkoneella voisi tässä vaiheessa olla myös viisasta.

Uusia ominaisuuksia nykyisten päälle tuskin enää tulee, ellei vaikkapa toisesta vertaisarvioinnista tule suurta inspiraatiota tai hyvää toiminnallisuuspyyntöä.